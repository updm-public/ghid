USR Diaspora. Membri - Ghid de funcţionare

**PARTEA I**

A. Grupul USR Diaspora. Membri și tu

A.1. Art. 30 – Libertatea de exprimare (Constituția României)

(1) Libertatea de exprimare a gândurilor, a opiniilor sau a credinţelor şi libertatea creaţiilor de orice fel, prin viu grai, prin scris, prin imagini, prin sunete sau prin alte mijloace de comunicare în public, sunt inviolabile.

(6) Libertatea de exprimare nu poate prejudicia demnitatea, onoarea, viața particulară a persoanei și nici dreptul la propria imagine.

(7) Sunt interzise de lege defăimarea țării și a națiunii, îndemnul la război de agresiune, la ură națională, rasială, de clasă sau religioasă, incitarea la discriminare, la separatism teritorial sau la violență publică, precum și manifestările obscene, contrare bunelor moravuri.

A.2. De ce USR Diaspora. Membri e grupul USR Diaspora?

Pentru că aici comunicarea e posibilă și accesibilă tuturor membrilor USR Diaspora.

Pentru că aici toți pot publica informații de interes general, pot crea legături cu alți membri, pot să dezbată subiecte de actualitate pentru și despre USR.

Pentru că împreună suntem mai buni. Pentru că suntem USR.

A.3. Cine poate folosi acest grup?

Tu. Dacă citești aceste rânduri înseamnă că ești deja membru USR. 

A.4. Când se poate accesa acest grup?

Ca membru USR Diaspora poți accesa grupul oricând, pentru a citi, a posta, a comenta.

A.5. Ce libertăți ai?

Ai libertatea să te exprimi, să spui ce gândești, să ajuți.

Ai libertatea să cauți mereu adevărul, să decizi, să respecți și să primești respect din partea celorlalți membri.

A.6. Împreună

Toți suntem egali. Egalitatea derivă din respectarea drepturilor și obligațiilor. Toți se vor asigura activ, constant, independent și colectiv ca aceste drepturi să fie garantate și respectate de toți.

A.7. moderare.usr.diaspora.membri@gmail.com

Ține minte această adresă de email: moderare.usr.diaspora.membri@gmail.com. Aici vei scrie direct celor care asigură funcționarea acestui grup.

B. Membrii - Drepturi și Obligații

B.1. Fiecare membru are dreptul să posteze.

B.2. Fiecare membru al grupului este responsabil pentru conținutul adăugat în grup, nu numai în fața statutului partidului, dar și în fața legii.

B.3. Fiecare membru al grupului este obligat să respecte acest regulament și să-l consulte oricând consideră necesar.

B.4. Toate discuțiile din acest forum sunt interne și confidențiale. Orice scurgere de informații în afara spațiilor oficiale USR va fi sancționată cu excludere imediată din grup precum și sesizarea forurilor statutare.

B.5. Orice formă de discriminare este interzisă și sancționată în grup.

Orice formă de comunicare folosită în grup, în care se sugerează discriminarea sau în care se fac aluzii ce pot fi considerate discriminatorii  de către membrii sau moderatorii grupului, vor fi analizate cu circumstanțe agravante de către moderatori. Discriminarea este:

B.5.1. Discriminarea rasială și etnică;

B.5.2. Discriminarea pe bază de sex sau orientare sexuală;

B.5.3. Discriminarea pe bază de limbă;

B.5.4. Discriminarea pe bază de vârstă;

B.5.5. Discriminarea persoanelor cu deficiențe;

B.5.6. Discriminarea religioasă;

B.5.7. Discriminarea materială.

B.6. Folosirea următoarelor tipuri de conținut în cadrul grupului este interzisă și este sancționată. Conținut interzis este:

B.6.1. Conținut obscen, profan sau cu caracter sexual;

B.6.2. Imagini, texte cu abuzuri sexuale asupra copiilor;

B.6.3. Imaginea cu minori în care fața este identificabilă fără acordul părinților acestora;

B.6.4. Conținut care instigă la ură;

B.6.5. Conținut cu caracter amenințător sau care incită la violență fizică sau emoțională asupra propriei persoane ori asupra altora;

B.6.6. Conținut care hărțuiește, intimidează sau agresează o persoană sau un grup;

B.6.7. Conținut violent, imagini înspăimântătoare sau dezgustătoare ori imagini sau descrieri grafice ale unor traume fizice;

B.6.8. Conținut prin care se dorește exploatarea altora;

B.6.9. Conținut care promovează actele de cruzime sau de violență față de animale;

B.6.10. Conținut ce menționează însemne, simboluri, cuvinte și expresii naziste, fasciste sau comuniste;

B.6.11. Conținut ce neagă holocaustului, holdomorul, genocidul armean, sau folosirea lui în alt context, diferit de cel adevărat.

B.6.12. Orice formă de atac la persoană sau insultă.

B.6.13. Orice formă de atac la demnitatea persoanei.

B.6.14. Conținut cu caracter personal, prin care acea persoană poate fi identificată în mod unic.

B.6.15. Orice referință la caracteristicile fizice într-un context negativ.

B.6.16. Scrierea intenționată într-un mod greșit a numelui celor din grup.

B.6.17. Folosirea poreclelor într-un context jignitor sau peiorativ.

B.7. Postarea de conținut a cărui sursă este mentionată pe www.verificasursa.ro nu este recomandată.

B.8. Postarea multiplă a aceluiași conținut este interzisă și sancționată.

B.9. Postările sau comentariile cu conținut provocator sau inflamator, care sunt destinate în mod specific să provoace reacții emoționale sau atacuri la persoană din partea altor colegi sunt interzise și sancționate.

B.10 Trolling-ul (devierea subiectului discuției de la cel original din postare) este interzis și sancționat.

B.11. Spam-ul sau postările care nu au nicio legătură obiectivă cu USR sau cu activitățile specifice grupului sunt interzise și sancționate.

B.12. Invitarea în grup a  persoanelor care nu sunt membri USR Diaspora de către membri este interzisă și sancționată.

B.13. Toți membrii grupului au dreptul de a îmbunătăți acest regulament. Orice sugestie va fi trimisă pe adresa de email: moderare.usr.diaspora.membri@gmail.com.

B.14. Toți membrii grupului au obligația de a raporta moderatorilor imediat, orice formă de conținut ce poate fi încadrată la articolele B1 – B11.

B.15. Pentru comunicarea pe adresa email: moderare.usr.diaspora.membri@gmail.com se aplică același regulament.

C. Sancțiuni

C.1. Sancțiunile sunt aplicate de către moderatori.

C.2. Cazierul sancțiunilor va avea un caracter temporar de 90 zile.

C.3. Sancțiunile  vor fi aplicate urmând ordinea:	

C.3.1 Prima abatere va fi sancționată cu mute (imposibilitatea de a adăuga conținut) pentru 1 zi

C.3.2. A doua abatere va fi sancționată cu mute pentru 3 zile.

C.3.3. A treia abatere va fi sancționată cu mute pentru 7 zile.

C.3.4. La a patra abatere membrul grupului va intra în regim de preaprobare pentru o lună. Înainte de a fi publicată pe grup, postarea va fi analizata dacă încalcă regulamentul de către un moderator. Dacă în acest interval de timp regulamentul este încălcat de către membru prin postare de conținut, perioada de preaprobare se reseteaza. 

C.3.5. La a cincea abatere, Consiliul Moderatorilor scrie un raport cu toate sancțiunile aplicate până în momentul acela și trimite Biroului Filialei USR Diaspora o sesizare, conform statutului pe numele persoanei sancționate.

C.4. Comentariile unui post pot fi închise de cel puțin doi moderatori în baza încadrării faptei la articolele secțiunii B. 

C.5. Conținutul poate fi șters cu acordul a cel puțin doi  moderatori sau administratori doar în cazul când postarea încalcă în mod clar acest regulament. Se va sancționa conform cazierului sancțiunilor.

D. Precizări

D.1. Atunci când răspundeți la o postare/comentariu, comentariul propriu trebuie sa vizeze postarea/comentariul la care răspundeți, nu persoana care a făcut postarea/comentariul.

D.2. Sunt considerate atacuri la persoană:

1. Utilizarea la adresa colegilor a cuvintelor sau expresiilor jignitoare precum: prost, specimen, viclean, sinistru, boss, postac, nesimțit, golan, hoț, idiot, laș, papagal, lătrău, mahala, lacheu, ești o rușine, mediocru, meschin, incapabil, jalnic, mincinos **etc. **
2. Acuzațiile la adresa unui membru, fără dovezi.

D.3. Sunt considerate jigniri colective:

1. Cuvintele sau expresiile jignitoare precum: retarzi, proști, spălați pe creier, propagandiști, cloacă politică, trădători, lingăi, infiltrați etc., utilizate pentru a-i încadra pe colegii care nu au aceleași opțiuni politice în legătură cu un subiect sau altul;
2. Susținerea unor scenarii conspirative care vizează grupuri, fără a prezenta dovezi.

D.4. Cuvintele și expresiile obscene sunt sancționate chiar dacă nu se referă la un coleg sau grup anume.

D.5. Nu sunt considerate atacuri:

1. Ironiile care nu conțin jigniri
2. Metaforele cu referințe din cultura internetului, istorie, muzica etc. 
3. Atacuri ale ideilor pe fond, ce pot genera dezbateri/discuții despre ideologii și poziții, fără a ataca interlocutorul.

D.6. În sprijinul articolului “B.6.6 Conținut care hărțuiește, intimidează sau agresează o persoană sau un grup”  definitia din codul penal  a amenințarii este utila:"(1) Fapta de a amenința o persoană cu săvârșirea unei infracțiuni sau a unei fapte păgubitoare îndreptate împotriva sa ori a altei persoane, dacă este de natură să îi producă o stare de temere.".

E. Exemple de sancțiune

E.1. @Daniel Vasilescu a încălcat articolul B.6.12  Orice forma de atac la persoană.

Aflat la a treia abatere, va fi sancționat conform articolului C.3.3.

Sancțiune aplicată de către moderator @Manole Mester.

„Pentru verificare, consultați regulamentul grupului USR Diaspora. Membri.

Aveți dreptul sa trimiteți o contestație la adresa de email: moderare.usr.diaspora.membri@gmail.com cu link-ul, screenshot și o scurtă descriere a motivului.”

E.2. @Victoria Pop a încălcat B.5.1. Discriminare rasială și etnică. Postarea a fost ștearsă și va fi sancționată conform articolului C.3.3.

Sancțiune aplicată de către moderator @Ionut Greuceanu.

Pentru verificare, consultați regulamentul grupului USR Diaspora. Membri.

Aveți dreptul să trimiteți o contestație la adresa de email: moderare.usr.diaspora.membri@gmail.com cu link-ul, screenshot și o scurtă descriere a motivului.”

E.3. Atacul la persoană este înțeles atunci când nu factorul obiectiv, ideea, afirmația, postarea este contestată ci autorul.

Nu este atac la persoană dar justificarea afirmatiei este așteptată: “Postare lui X este o prostie...”.

Este atac la persoană și sancționată când: “X este un prost când a scris... ”

PARTEA II

F. Administratori si moderatori - Drepturi, obligații și procese

F.1. Facebook definește rolul de administrator și moderator în felul următor:


<table>
  <tr>
   <td>
   </td>
   <td><strong>Administrator</strong>
   </td>
   <td><strong>Moderator</strong>
   </td>
  </tr>
  <tr>
   <td>Oferă altui membru rolul de administrator sau 			de moderator
   </td>
   <td>✔ 		
   </td>
   <td>
   </td>
  </tr>
  <tr>
   <td>Șterge administratorul sau moderatorul
   </td>
   <td>✔ 		
   </td>
   <td>
   </td>
  </tr>
  <tr>
   <td>Administrează setările grupului (de exemplu: 	schimbă numele grupului, fotografia de copertă sau setările de confidențialitate)		
   </td>
   <td>✔ 	
   </td>
   <td>
   </td>
  </tr>
  <tr>
   <td>Aprobă sau refuză cererile de înscriere în grup
   </td>
   <td>✔ 		
   </td>
   <td>✔ 	
   </td>
  </tr>
  <tr>
   <td>Aprobă sau refuză postările din grup	
   </td>
   <td>✔ 	
   </td>
   <td>✔ 	
<p>
		
   </td>
  </tr>
  <tr>
   <td>Șterge postările și comentariile adăugate la postări	
   </td>
   <td>✔ 
   </td>
   <td>✔
   </td>
  </tr>
  <tr>
   <td>Șterge utilizatorii și interzice accesul acestora în grup
   </td>
   <td>✔ 		
   </td>
   <td>✔
   </td>
  </tr>
  <tr>
   <td>Fixează sau anulează fixarea unei postări
   </td>
   <td>✔ 
   </td>
   <td>✔
   </td>
  </tr>
</table>


G. Administratorii 

G.1. Rolul administratorului are mai mult un caracter tehnic.

G.2. Este interzis ca administratorii acestui grup să-și exprime în grup opiniile legate de acțiunile și deciziile moderatorilor.

G.3.diaspora Numărul administratorilor inițiali este de 1. Acesta poate fi schimbat ulterior. Administratorul inițial este stabilit de Biroul Filialei USR Diaspora în urma Procesului de selecție simplificat. 

H. Moderatorii 

H.1. Rolul și obligația moderatorilor este de a încuraja și de a media dialogul dintre membrii grupului. Ei vor  asigura activ circulația liberă și transparentă a informațiilor în grup. Eventualele sancțiuni vor fi aplicate doar ca ultimă soluție membrilor grupului care nu acceptă modificarea postărilor sau a comentariilor pentru a reintra în conformitate cu regulamentul grupului.

H.2. Rolul de moderator are un caracter voluntar și temporar, până la maximum 2 ani.

H.3. Fiecare moderator este singurul responsabil asupra decizilor luate de ea/el.

H.4. Este interzis ca moderatorii acestui grup să-și exprime pe  grup opiniile legate de acțiunile și deciziile administratorilor.

H.5. Pentru asigurarea imparțialitații este interzisă susținerea  sau combaterea unui membru sau a unei părți din grup de către moderator.

H.6. Orice moderator inactiv pentru 30 de zile calendaristice este automat considerat ca demisionat și i se va șterge rolul de moderator îi va fi înlăturat. Toate activitățile tehnice ce derivă din această acțiune vor fi preluate de oricare dintre ceilalți moderatori. O singură întrerupere a activității în termen de maximum 30 de zile va fi permisă, scrisă și trimisă de moderator către moderare.usr.diaspora.membri@gmail.com, fiind acceptată o singură dată în ultimele 91 de zile.

H.7. Odată implicat un moderator în procesul de mediere, este recomandat ca moderarea să fie dusă la bun sfârșit de același moderator. 

H.8. Moderatorul are obligația ca, înainte să decidă aplicarea sancțiunii să verifice într-un mediu de stocare extern grupului, dacă fapta a fost deja sancționată.

H.9. Sancționarea multiplă a aceleiași fapte este interzisă. 

H.10. Modalitățile de comunicare a deciziilor moderatorilor cu ceilalți membri din grup constau în: deciziile individuale de sancționare, soluționarea contestației, raportul consiliului moderatorilor.

H.11. Odată sancțiunea decisă, moderatorul va comunica local, în postarea persoanei sancționate, încadrarea faptei și sancțiunea. De asemenea, are obligația de a adăuga într-un mediu de stocare extern grupului toate informațiile necesare ce au dus la aplicarea sancțiunii.

H.12. Prin intrarea în vigoare a sancțiunii se înțelege publicarea ei în grup.

H.13. O decizie, odată luată și publicată în grup, poate fi modificată doar în urma procesului de contestație.

H.14. Persoana sancționată are dreptul de a trimite o contestație la adresa de email: moderare.usr.diaspora.membri@gmail.com cu link, screenshot și o descriere a evenimentelor.

H.15. Un moderator diferit de cel care a fost implicat în procesul inițial de mediere pe fapta specifică, în baza contestației primite, are obligația de a o soluționa în maxim 48 ore de la aplicarea sancțiunii.

H 16. În baza contestației primite, la scurgerea termenului de maximum 48 ore fără soluționarea de către un alt moderator, contestatarul are dreptul de a fi repus imediat în starea inițială aplicării sancțiunii de către orice moderator, iar sancțiunea va fi anulată și ștearsă definitiv din mediul de stocare extern grupului.

H.17. Prin soluționarea contestației se înțelege fie repunerea în starea inițială aplicării sancțiunii contestatorului, fie menținerea sau modificarea sancțiunii. Moderatorul are obligația de a adăuga într-un mediu de stocare extern grupului toate informațiile necesare ce au dus la soluționarea contestației.

H.18. Pentru a asigura buna funcționare, reprezentanții desemnați de Biroul Filialei USR Diaspora au atributele date de Facebook ca și moderatori pentru a adăuga sau șterge membri și a nu încalcă legislația în vigoare. Ei în schimb nu au dreptul sa modereze pe grup.

H.19.diaspora Numărul moderatorilor inițiali este de 2. Acesta poate fi schimbat ulterior. Moderatorii initiali sunt stabiliți de Biroul Filialei USR Diaspora în urma Procesului de selecție simplificat. 

I. Consiliul moderatorilor

I.1. Consiliul moderatorilor este un o întâlnire cu caracter regulat  în fiecare luna a anului.

I.2. Consiliul se poate întruni dacă cel puțin ⅔ dintre moderatori și/sau administratori sunt prezenți.

I.3. Consiliul moderatorilor va evalua activitatea tuturor moderatorilor.

I.3.1.diaspora În cazul în care moderatorul aplică greșit sancțiuni, rolul acestuia se oprește automat și poate aplica din nou după o perioada de 1 an, dar numai după a cincea abatere.

I.3.2.diaspora În cazul în care moderatorul aplică în mod intenționat și abuziv sancțiuni, fără să medieze, fără să comunice, fără să motiveze, fără să justifice, sau orice alt abuz stabilit de Consiliului Moderatorilor, rolul acestuia se oprește automat și poate aplica din nou după o perioada de 1 an.

I.4. Vor fi luate decizii legate de modificarea acestui regulament. Intrarea în vigoare a deciziilor de modificare se va face după aprobarea administratorului grupului. 

I.5. Consiliul va analiza declanșarea procesului de ocupare a pozițiilor libere de moderator.

I.6. Consiliul va analiza cererile de pin-uire (fixare în capul listei) și va aproba dacă următoarele condițiile sunt îndeplinite:

I.6.1. Minimum 25 de membri ai grupului și-au adaugat adeziunea în comentarii.

I.6.2. Documentele de interes general sunt adăugate postului.

I.6.3. Valoarea documentului este evidentă pentru grup și USR.

I.6.4. Atâta timp cât se poate dovedi activitatea legată de acel post, va rămâne în fruntea listei dar nu mai mult de 14 zile consecutive.

I.7. Se va analiza și decide asupra activității specifice a grupului.

I.8. La sfârșitul fiecărui consiliu, un raport va fi publicat în grup cu activitatea moderatorilor  de la precedentul consiliu. Raportul va conține:

I.8.1. Numărul membrilor din grup;

I.8.2. Numele membrilor sancționați;

I.8.3. Declanșarea procesului de ocupare a pozițiilor libere de moderator;

I.8.4. Eventualele modificări în componența moderatorilor;

I.8.5. Alte informații relevante pentru grup.

I.9. În cazul în care Biroul Filialei USR Diaspora solicită un raport de activitate, Consiliul Moderatorilor este obligat să îl trimită în termen de 14 zile. Pe baza lui, sau în lipsa lui dacă nu este trimis în termenul acordat, Biroul Filialei USR Diaspora poate lua decizii pentru a asigura funcționarea grupului.

J. Procesul de selecție al moderatorilor

J.1  Consiliul moderatorilor demarează procesul de selecție a moderatorilor.

J.2. Consiliul moderatorilor nominalizează moderatorii care vor face verificarea candidaților pentru rolul de moderator.

J.3. Toți moderatorii sunt obligați, prin rotație, să participe la procesul de selecție. 

J.4. Pentru a deveni moderator, procesul de verificare, interviu și votare va fi complet transparent pentru toți membrii grupului. Procesul constă în:

J.4.1. Verificarea ce va fi făcută de minim doi moderatori desemnați de consiliul moderatorilor;

J.4.2. Verificare sancțiunilor administrate candidatului în grup în ultimele 6 luni precedente demarării procesului. În cazul în care calitatea de membru a fost dobândită mai recent decat 6 luni, se va lua în considerare doar intervalul disponibil.

J.4.3. Verificarea experienței reale ca moderator într-un grup. Candidatul va pune la dispoziția celor care vor face verificarea toate informațiile ce pot să confirme cele afirmate.

J.4.4. Candidații vor primi punctaj de la 1 la 10 din partea fiecărui moderator, în care cel mai bun candidat va primi 10 iar cel mai slab 1. Rezultatul va consta din media aritmetică a punctajelor date de moderatorii prezenți.

J.4.5. Odată rezultatele centralizate, vor fi publicate în grup.

J.4.6. Contestația poate fi depusă de candidat în termen de 3 zile calendaristice la de la publicarea rezultatelor pe grup la moderare.usr.diaspora.membri@gmail.com și va fi verificată la îndeplinirea termenului, de minimum 2 moderatori.

J.4.7. Procedura de verificare se va aplica și pentru soluționarea contestației.

J.4.8. Rezultatul contestației va consta din media aritmetică a punctajelor date de moderatorii prezenți. Rezultatul contestației va fi publicat în grup imediat.

J.4.9. Interviul va fi susținut de minim doi moderatori desemnați de consiliul moderatorilor, după ce datele procesului de verificare au fost publicate în grup și eventualele contestații au fost soluționate și  se va testa:

J.4.10. Abilitatea candidatului de a înțelege conflictul si medierea lui;

J.4.11. Competențele de comunicare și tehnici de comunicare;

J.4.12. Înțelegerea rolului acestui grup;

J.4.13. Testarea practică folosind exemple concrete din activitatea grupului.

J.4.14. Candidații vor primi punctaj de la 1 la 10 din partea fiecărui moderator, în care cel mai bun candidat va primi 10 iar cel mai slab 1. Rezultatul va consta din media aritmetică a punctajelor date de moderatorii prezenți.

J.4.15. Odată rezultatele centralizate, vor fi publicate imediat în grup.

J.4.16. Votarea va fi demarată odată ce rezultatele interviurilor au fost publicate.

J.4.17. Candidații vor fi votați public în grup de membri timp de 3 zile calendaristice.

J.4.18. La încheierea procesului de votare, candidații vor primi punctaj în baza formulei:

	1Candidat  = 10; // Candidat cu cele mai multe voturi are nota 10

	2Candidat = (10 x 2CandidatNrVoturi)  /  1CandidatNrVoturi; // Regula de trei simplă.

J.4.19. După încheierea procesului de votare, punctajul final va fi calculat prin adunarea dintre cele 3 punctaje obținute pentru verificare, interviu și votare. Rezultatele finale vor fi publicate, iar candidatul va prelua imediat rolul de moderator.

K.diaspora Procesul de selecție simplificat

K.1.diaspora Biroul Filialei USR Diaspora lansează pe grupul de membri apelul înscrierilor pentru pozițiile de moderatori și administrator prin completarea unui formular. Formularul va conține situații ipotetice de moderare care vor testa abilitatea candidatului de a înțelege conflictul, medierea lui, competențele și tehnicile de comunicare.

K.2.diaspora Candidații vor primi punctaj de la 1 la 10 din partea fiecărui membru al Biroului Filialei USR Diaspora, în care cel mai bun candidat va primi 10 iar cel mai slab 1. Rezultatul va consta din media aritmetică a punctajelor date de membrii prezenți. Primul va fi administrator, iar următorii doi clasați moderatori.

NOTA: prin mediu extern de stocare grupului se înțelege orice formă de bază de date sau document în format digital unde informațiile legate de activitatea grupului sunt stocate.
